Scrum

Scrum är en agil utvecklingsmetod man använder sig av för att utveckla produkter. 
Man jobbar i olika sprinter som varar mellan 3 - 30 dagar för att sedan gå vidare till en ny sprint. 
I varje sprint sker först en planering av vad som skall göras kommande sprint. Sedan börjar man bygga
på produkten, därefter testas produkten och slutligen görs en review av det som har gjorts i veckan.

När man jobbar i scrum finns det 3 olika roller. Produktägare, Scrum Master och utvecklar teamet. 
Produktägaren har som ansvar att representera kundens intresse för teamet, prioriteringsordningen av product
backlog items och hanteringen av product backlog. 

Scrum master ses som en teamleader som ansvarar för gruppen. Den personen har i uppgift att se till att processen
flyter på som den ska och hålla ett öga på att alla gör det dem ska göra. Uppstår det hinder så är det dennes uppgift att hantera det. 
Utvecklingsteamet består av alla de som är med och utvecklar produkten, till exempel utvecklare och testare.
Gruppen består oftast av 3-9 personer och deras uppgift är att bygga på produkten och få den färdigställt. 

I scrum så använder man sig av tre dokument även kallade artifacts. Dessa dokument är Product backlog, sprint backlog och increment. 
Product backlog är en att göra lista för projektet och den bestäms av produktägaren. Ingen annan får
ändra i den men vem som helst kan prata med produktägaren och lyfta sina synpunkter. Detta kan i sin tur leda till att produktägaren väljer att ändra i den. 

Sprint backlog är sprintens att göra lista och bestäms av teamet. När man väl satt igång med sprinten går den inte att ändra på.

Increment är summan av alla product backlog items och tidigare sprintars  backlog items. Här ser man rätt tydligt hur man 
ligger till i planeringen. För att man ska kunna räkna med en backlog item här, måste den ha gått igenom teamets definition 
av done som man tillsammans bestämmer. 


Sprinterna är uppdelade i olika event som Sprint planning, daily scrum, sprint review och sprint retrospective. 


I processen sprint planning informerar produktägaren vilka krav som finns. I sin tur estimerar gruppen hur lång tid vissa
saker ska ta och bryter ner kraven i olika backlog items som produktägaren sedan bestämmer prioriteringsordning på. 
Sedan delas de oliga backlog items ut.

Daily scrum innebär att man har ett möte varje dag på inte mer en 15 minuter. I dessa möten diskuteras det om vad 
man gjort från igår, vad man ska göra till och med imorgon och ifall det finns några hinder. 

I sprint review diskuterar man resultatet av sprinten. Produkt visas upp för produktägaren och andra
intresserade. Produktägaren informerar om kommande planer samt uppdaterar product backlogen. 

Sprint retrospektiv är ett sätt för teamet att diskutera öppet om hur tidigare period har varit ifall det
funnits något som varit mindre bra eller tvärtom. 


Grafisk profil är lite som en stilmall som olika förhåller sig till. I denna stilmall så har man 
exempelvis förbestämda storlekar på typsnitt, förbestämda färger på olika element och en logotyp.
Detta är för att ha en konsekvent design och stärka företagets varumärke. 


Tillgänglighet innebär att webben ska vara hinderfri för alla som använder den. Det ska underlätta
för de som har funktionshinder samtidigt som det blir bekvämt för personer som inte har samma funktionsnedsättning. 

Det finns fyra principer som bör följas för att en hemsida ska vara tillgänglig och dessa är “Möjlig att uppfatta”,
“Hanterbar”, “Begriplig” och “Robust”.

Möjlig att uppfattas innebär att informationen på sidan ska kunna uppfattas av användaren, skulle exempelvis
användaren ha synfel så ska det finnas textversion av bilder som förklarar vad som visas. 

Hanterbar innebär att besökaren av sidan ska kunna navigera sig på sidan,exempelvis
om användaren enbart använder sig av tangentbord för att navigera så ska det gå smärtfritt. 

Begriplig innebär att användaren enkelt ska kunna förstå sig på det som finns på
 sidan, exempelvis så bör navigationen alltid befinna sig på samma områden när man navigerar sig runt på sidan.

Robust innebär att innehållet på en hemsida ska vara tillgängligt för olika enheter. Exempelpå detta är datorer,
mobiler, surfplattor eller kanske en spelkonsol. Detta följs på bästa sätt genom att man skriver sin HTML-kod på ett korrekt sätt. 


Diskussion 


Efter att själv ha jobbat i scrum när vi jobbat med Acme Event så har jag nästintill bara positiva tankar
kring det. Jag som person är väldigt mån om att få fram mina åsikter i ett grupprojekt samtidigt som jag vill få höra andras.
Sättet man jobbar i scrum hjälper väldigt mycket till med bland annat Sprint retrospektiv där man får chansen att lyfta 
fram hur man tycker att det har gått. Personligen tror jag att ett transparent arbetssätt leder till att projektet växer på ett 
positivt sätt samtidigt som alla individer har möjlighet att ta till sig både konstruktiv och positiv feedback. 
De negativa delarna med scrum skulle kunna vara  en sak som att man alltid ska behöva ha daily scrums, vilket
alla kanske inte uppskattar och tycker att det bara tar onödig tid. Dessutom så bygger scrum mycke på teamwork
och att alla drar sitt strå till stacken med tanke på de olika backlog items som ska göras. Men här har även scrum mastern
 som ansvar att alla sköter sitt jobb på rätt sätt och gör det dem ska göra. 


Ett stort plus med grafisk profil är att det verkligen stärker ett företags varumärke något enorm. Skulle vi ta McDonalds som 
exempel så ser resturangen ut precis på samma sätt oavsett vilket land man är i. Detta  leder till någon form av igenkänning och man 
vet vad man har att förvänta sig. Precis på samma sätt tänker jag att det funkar med hemsidoravigerar man sig runt på en hemsida vill 
man att saker och ting ska följa ett visst mönster. Kanske inget man tänker på medvetet men det blir nog en bättre upplevelse för användaren 
ifall hemsidan följer en röd tråd. 


Något som kanske skulle kunna anses som negativt med grafisk profil är att det tar bort lite av den kreativa  processen för programmerare, 
eller designer. Man blir tvungen att förhålla sig till en viss mall när man själv kanske hade tänkt sig något helt annat från början. I Acme event 
projekten vet jag att det var vissa grupper som hade det lite svårare med färgerna eftersom att de tyckte att de hade fått för “svåra” färger att jobba 
med. Men personligen skulle jag se det som en möjlighet att få öva på min kreativa sida. 


Jag anser att det är superpositivt med vissa av de tillgänglighetskrav som finns. Som nämnt i rapporten
så ska det ta bort hinder för vissa men också göra det mer bekvämt för andra. Ett sådant exempel är responsiva hemsidor.
 
Jag minns för ett x antal år sedan när jag hade en äldre telefon som jag kunde surfa med, och jag gick in på vissa sidor så var
 sidorna sällan anpassade för mobiler. Det gick fortfarande att surfa men själva upplevelsen försämrades markant. Nu för tiden
är mer eller mindre alla hemsidor responsiva vilket gör att man får ungefär samma upplevlse på telefonen. 
En negativ aspekt här är också att det kan döda det kreativa flödet för designers eller programmerare. 
En sak som mitt portfolio inte går igenom är att det ska vara tillräckligt mycket kontrast mellan bakgrundsfärg och textens färg.
 Det som skiljer min logga från bakgrundsfärgen är bara skuggan emellan. Jag har ändå valt att använda mig av den eftersom att min
  målgrupp som jag skickar ut min portfölj till antar jag inte kommer att ha några problem med det. 
-----------------------------------------------------------------------------------------------------
Det här är de tillgänglighetskrav jag följt:

1.4.1 (A) - Använd inte enbart färg för att förmedla information
Här har jag valt att lägga en linje under varje länk och på kontaktsidan finns
en ikon ovanför varje länk.

2.2.2 (A) Ge användarna möjlighet att pausa eller stänga av rörelser
Användarna har möjlighet att stänga av skuggfuntionen.

2.4.4 (A) Skriv tydliga länkar
Skrivit tydliga länkar så att användaren vet vart de leder.

2.4.6 (AA) - Skriv beskrivande rubriker och etiketter
Har väldigt tydliga rubriker på varje sida så att användaren vet
vilken sida de är på.

3.1.2 (AA) - Ange språkförändringar i koden
Gjort i början av dokumentet, satt till svenska.

3.2.3 (AA) 	Var konsekvent i navigation, struktur och utformning
Navigationen sitter på samma ställe oavsätt sida. 

4.1.1 (A) - Se till att koden validerar
Koden Validerar.
